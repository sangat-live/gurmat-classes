## **ਪ੍ਰਸ਼ਨ-ਉੱਤਰ**

**੧. ਪ੍ਰਸ਼ਨ:** ਮਨਮੁਖਿ ਤੋਂ ਕੀ ਭਾਵ ਹੈ ? <br>
**ਉੱਤਰ**: ਮਨ ਦੇ ਪਿੱਛੇ ਲੱਗਣ/ਤੁਰਨ ਵਾਲਾ।

**੨. ਪ੍ਰਸ਼ਨ:** ਮਨੁੱਖ ਨੂੰ ਕਿਉਂ ਪਛਤਾਉਣਾ ਪੈਂਦਾ ਹੈ ? <br>
**ਉੱਤਰ**: ਸਤਿਗੁਰ ਦੀ ਸੇਵਾ ਨਾ ਕਰਨ ਕਾਰਨ ਅਥਵਾ ਉਸ ਦੀ ਸ਼ਰਨ ਵਿੱਚ ਨਾ ਆਉਣ ਕਾਰਨ।

**੩. ਪ੍ਰਸ਼ਨ:** “ਗਰਭ ਜੋ ਕਿਸ ਪ੍ਰਤੀਕ ਲਈ ਵਰਤਿਆ ਗਿਆ ਹੈ ? <br>
**ਉੱਤਰ**: ਉੱਭਰ-ਮੁੜ-ਮੁੜ ਜਨਮ-ਮਰਨ ਦੇ ਚੱਕਰ ਵਿੱਚ ਪੈਣ ਦੇ ਪ੍ਰਤੀਕ ਲਈ।

**੪. ਪ੍ਰਸ਼ਨ:** ਕਿਸ ਨੇ ਲੇਖ ਲਿਖਾਏ ਹਨ ? <br>
**ਉੱਤਰ**: ਪਰਮਾਤਮਾ ਨੇ।

**੫. ਪ੍ਰਸ਼ਨ:** ਪ੍ਰਭੂ ਦੇ ਨਾਮ ਦੀ ਕਿਹੜੇ ਸਮਾਜਿਕ ਰਿਸ਼ਤਿਆਂ ਨਾਲ ਤੁਲਨਾ ਕੀਤੀ ਗਈ ਹੈ ? <br>
**ਉੱਤਰ**: ਮਾਤਾ, ਪਿਤਾ, ਰਿਸ਼ਤੇਦਾਰ/ਸੰਬੰਧੀ, ਭਰਾ।

**੬. ਪ੍ਰਸ਼ਨ:** ਇਸ ਸ਼ਬਦ ਦੇ ਰਚਨਹਾਰ ਕੌਣ ਹਨ ? ਇਹ ਸ਼ਬਦ ਕਿਹੜੇ ਰਾਗ ਵਿਚ ਹੈ ? <br>
**ਉੱਤਰ**: ਇਸ ਸ਼ਬਦ ਦੇ ਰਚਨਹਾਰ ਸ੍ਰੀ ਗੁਰੂ ਅਮਰਦਾਸ ਜੀ ਹਨ । ਇਹ ਸ਼ਬਦ ਗਉੜੀ ਬੈਰਾਗਣਿ ਰਾਗ ਵਿੱਚ ਹੈ।

**੭. ਪ੍ਰਸ਼ਨ:** ਹਰੀ ਦੀ ਬਖਸ਼ਿਸ਼ ਨਾਲ ਕੀ ਮਿਲਦਾ ਹੈ ? ਸ਼ਬਦ ਨੂੰ ਆਧਾਰ ਬਣਾ ਕੇ ਦਸੋ। <br>
**ਉੱਤਰ**: ਰੀ ਦੀ ਬਖ਼ਸ਼ਿਸ਼ ਨਾਲ ਪ੍ਰਭੂ-ਪਤੀ ਦਾ ਮਿਲਾਪ ਪ੍ਰਾਪਤ ਹੁੰਦਾ ਹੈ।

**੮. ਪ੍ਰਸ਼ਨ:** ਹੇਠ ਲਿਖੀਆਂ ਤੁਕਾਂ ਪੜ੍ਹ ਕੇ ਪੁੱਛੇ ਗਏ ਪ੍ਰਸ਼ਨਾਂ ਦੇ ਉੱਤਰ ਦਿਓ : 
```
ਮਨਮੁਖਿ ਗਰਬਿ ਨ ਪਾਇਓ ਅਗਿਆਨ ਇਆਣੇ ॥
ਸਤਿਗੁਰ ਸੇਵਾ ਨਾ ਕਰਹਿ ਫਿਰਿ ਫਿਰਿ ਪਛੁਤਾਣੇ ॥
```
&nbsp; **ਪ੍ਰਸ਼ਨ ੳ:** ਉਪਰੋਕਤ ਤੁਕਾਂ ਦੇ ਰਚਨਹਾਰ ਕੌਣ ਹਨ  <br> 
&nbsp; **ਉੱਤਰ**: ਸ੍ਰੀ ਗੁਰੂ ਅਮਰਦਾਸ ਜੀ। 

&nbsp; **ਪ੍ਰਸ਼ਨ ਅ:** ‘ਗਰਬਿ' ਤੋਂ ਕੀ ਭਾਵ ਹੈ ? <br> 
&nbsp; **ਉੱਤਰ**:  ਹੰਕਾਰ, ਹਉਮੈਂ। 

&nbsp; **ਪ੍ਰਸ਼ਨ ੲ:**  ਇਹਨਾਂ ਤੁਕਾਂ ਦਾ ਕੇਂਦਰੀ ਭਾਵ ਲਿਖੋ।<br> 
&nbsp; **ਉੱਤਰ**: ਮਨਮੁਖ ਦੇ ਮਨ ਵਿੱਚ ਪੈਦਾ ਹੋਏ ਹੰਕਾਰ ਕਾਰਨ ਉਸ ਨੂੰ ਪ੍ਰਭੂ-ਪਤੀ ਨਹੀਂ ਹੁੰਦੀ। ਹੰਕਾਰ ਵਿੱਚ ਰਹਿਣ ਕਾਰਨ ਉਹ ਸਤਿਗੁਰੂ ਦੀ ਸ਼ਰਨ ਵਿੱਚ ਆ ਕੇ ਉਸ ਦੀ ਸੇਵਾ ਨਹੀਂ ਕਰਦੇ ਅਤੇ ਮੁੜ-ਮੁੜ ਜਨਮ-ਮਰਨ ਦੇ ਚੱਕਰ ਵਿੱਚ ਪਏ ਰਹਿੰਦੇ ਹਨ। 

**੯. ਪ੍ਰਸ਼ਨ:** ਹੇਠਾਂ ਦਿੱਤੀਆਂ ਤੁਕਾਂ ਦੀ ਪ੍ਰਸੰਗ ਸਹਿਤ ਵਿਆਖਿਆ ਕਰੋ: 
```
ਮੇਰੈ ਹਰਿ ਪ੍ਰਭਿ ਲੇਖੁ ਲਿਖਾਇਆ ਧੁਰਿ ਮਸਤਕਿ ਪੂਰਾ ॥
ਹਰਿ ਹਰਿ ਨਾਮੁ ਧਿਆਇਆ ਭੇਟਿਆ ਗੁਰੁ ਸੂਰਾ ॥
```
**ਉੱਤਰ**: ਇਹ ਕਾਵਿ-ਸਤਰਾਂ ‘ਸਾਹਿਤਕ ਕਿਰਨਾਂ-2' ਨਾਂ ਦੀ ਪਾਠ-ਪੁਸਤਕ ਵਿੱਚ ਦਰਜ ਸ੍ਰੀ ਗੁਰੂ ਅਮਰਦਾਸ ਜੀ ਦੇ ਸ਼ਬਦ ‘ਗਉੜੀ ਬੈਰਾਗਣਿ ਮ : ੩ ਵਿੱਚੋਂ ਲਈਆਂ ਗਈਆਂ ਹਨ। ਇਸ ਸ਼ਬਦ ਵਿੱਚ ਗੁਰੂ ਸਾਹਿਬ ਮਨਮੁਖ ਬਾਰੇ ਦੱਸਦੇ ਹਨ ਕਿ ਉਹ ਹਉਮੈਂ ਦਾ ਸ਼ਿਕਾਰ ਹੋ ਕੇ ਪ੍ਰਭੂ ਤੋਂ ਦੂਰ ਹੋ ਜਾਂਦਾ ਹੈ ਅਤੇ ਜਨਮ-ਮਰਨ ਦੇ ਚੱਕਰ ਵਿੱਚ ਪਿਆ ਰਹਿੰਦਾ ਹੈ। ਪਰ ਜੇਕਰ ਜੀਵ ਤੇ ਪ੍ਰਭੂ ਦੀ ਬਖ਼ਸ਼ਿਸ਼ ਹੋ ਜਾਵੇ ਤਾਂ ਉਹ ਗੁਰੂ ਦੀ ਪ੍ਰਾਪਤੀ ਰਾਹੀਂ ਵਿਸ਼ੇ-ਵਿਕਾਰਾਂ ਤੋਂ ਛੁਟਕਾਰਾ ਪ੍ਰਾਪਤ ਕਰ ਲੈਂਦਾ ਹੈ। ਗੁਰੂ ਸਾਹਿਬ ਫ਼ਰਮਾਉਂਦੇ ਹਨ ਕਿ ਮੇਰੇ ਪ੍ਰਭੂ ਨੇ ਜਿਸ ਵਡਭਾਗੇ (ਭਾਗਾਂ ਵਾਲੇ) ਮਨੁੱਖ ਦੇ ਮੱਥੇ 'ਤੇ ਧੁਰ ਦਰਗਹ ਤੋਂ ਬਖ਼ਸ਼ਿਸ਼ (ਮਿਹਰ) ਦਾ ਲੇਖ ਲਿਖ ਦਿੱਤਾ ਹੈ ਉਹ ਗੁਰੂ ਦੀ ਕਿਰਪਾ ਕਾਰਨ ਹਮੇਸ਼ਾਂ ਪਰਮਾਤਮਾ ਦਾ ਨਾਮ ਸਿਮਰਦਾ ਹੈ। ਉਸ ਨੂੰ ਹਰ ਤਰ੍ਹਾਂ ਦੇ ਵਿਚ ਵਿਕਾਰਾਂ ਤੋਂ ਬਚਾਉਣ ਵਾਲਾ ਸੂਰਮਾ ਗੁਰੂ ਮਿਲ ਜਾਂਦਾ ਹੈ।

**੧੦. ਪ੍ਰਸ਼ਨ:** ਗੁਰਮੁਖਿ ਅਤੇ ਮਨਮੁਖਿ ਕਿਨ੍ਹਾਂ ਨੂੰ ਕਿਹਾ ਜਾਂਦਾ ਹੈ ? <br>
**ਉੱਤਰ**: ਗੁਰੂ ਦੀ ਆਗਿਆ ਦਾ ਪਾਲਨ ਕਰਨ ਵਾਲਾ ਅਥਵਾ ਗੁਰੂ ਦੀ ਸਿੱਖਿਆ 'ਤੇ ਚੱਲਣ ਵਾਲਾ ਵਿਅਕਤੀ ਗੁਰਮੁਖ ਅਖਵਾਉਂਦਾ ਹੈ। ਮਨ ਪਿੱਛੇ ਤੁਰਨ / ਲੱਗਣ ਵਾਲੇ ਨੂੰ ਮਨਮੁਖ ਕਹਿੰਦੇ ਹਨ।
